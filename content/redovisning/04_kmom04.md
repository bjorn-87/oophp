---
---
Redovisning kmom04
=========================

Detta innehåll är skrivet i markdown och du hittar innehållet i filen `content/redovisning/04_kmom04.md`.

#### Vilka är dina tankar och funderingar kring trait och interface?
Har inte riktigt greppat hur och när man ska använda sig av trait och interface. Riktigt bra att vi hade guiden till hjälp i detta kmom. Men det jag har förstått är att flera klasser kan använda sig av ett och samma trait och om man gör ändringar i traitet så påverkar det alla som använder sig av det. Detta tycker jag är bra då det är lätt att uppdatera koden för alla genom att endast göra ändringar i en fil.

Interface känns som ett smidigt sätt att visa andra som kodar i mina klasser vad som förväntas finnas med.  
#### Är du sedan tidigare bekant med begreppet kontroller eller är det nytt och oavsett vad, hur känner du inför begreppet?
Begreppet kontroller är helt nytt för mig, men måste säga att jag gillar det. Känns som att det blir bättre kod då den blir mer testbar och att man då verkligen kan kolla att den fungerar som förväntat.
Är även bra att koden blir mer inkapslad då man inte jobbar direkt mot de globala variablerna session, get och post.
#### Hur gick det att skapa intelligensen och taktiken till tärningsspelet, hur gjorde du?
Jag hade i kmom03 redan gjort att datorn stannar om den totala poängen för rundan är högre än 15 eller om ett tärningskast är högre än 9. Ändrade detta till 18 för totala rundan och 12 för tärningskastet då jag tyckte att det var kändes mer rimligt. La även till att datorn stannar om totala poängen inklusive senaste kastet är större eller lika med 100 detta gör då att den inte slår onödiga slag då den kommit över 100 och vunnit.

La sedan till att datorn ökar sitt risktagande om spelarens poäng är över 80, och slår då oavbrutet tills totala poängen för tärningsrundan är över 25. Hade först även kontroller för hur många gånger datorn slagit och om spelaren hade mer poäng än datorn. Men eftersom jag fick felmeddelandet att metoden hade för hög ”Cyclomatic Complexity” så tog jag bort dessa.
Hade först tänkt att bygga om hela metoden då den körs med en while loop och inte är så testbar, men på grund av tidsbrist så fokuserade jag på att få allt annat klart i tid.
#### Några reflektioner från att integrera hårdare in i ramverkets klasser och struktur?
Jag tycker det är jättespännande att jobba mer med ramverket och lära sig mer hur allt hänger ihop. Gillar verkligen att jobba i ramverk som Anax då det underlättar mycket och man får mycket funktionalitet på köpet. Däremot går mycket av tiden åt att försöka sätta sig in i hur det fungerar och känns som att man får mindre tid till själva kodandet.
#### Berätta hur väl du lyckades med make test inuti ramverket och hur väl du lyckades att testa din kod med enhetstester (med eller utan kontrollerklassen) och vilken kodtäckning du fick.
Jag lyckades ganska bra med testerna men precis som i förra kmomet så har jag inte gjort så utförliga tester utan har mest satsat på kodtäckning. Hade önskat att jag hunnit med att riktigt testat alla möjliga scenarion i min kod. Samma som i kmom03 så var det metoden för datorns tärningsslag som drog ner på kodtäckningen. Började med att ändra koden för att göra den mer testbar men upptäckte att det inte blev som jag tänkt och lät den vara.
Men fick ändå nästintill 100% total kodtäckning.

Däremot gjorde jag tester så jag fick 100% kodtäckning på kontrollerklassen. Även här hade de kunnat vara bättre men jag lyckades i alla fall komma åt alla case i if-satserna genom att använda mig av bland annat setPost.
#### Vilken är din TIL för detta kmom?

Til för detta kursmoment måste vara att jag fått en inblick i traits och interface, ska bli spännande att lära sig mer om dessa för att riktigt förstå hur och när man ska använda sig av dem.
