---
---
Redovisning kmom03
=========================

Detta innehåll är skrivet i markdown och du hittar innehållet i filen `content/redovisning/03_kmom03.md`.


#### Har du tidigare erfarenheter av att skriva kod som testar annan kod?
Den enda erfarenheten jag har är från kursen oopython som vi läste tidigare och där skrev vi också enhetstester för våra klasser.
Tog inte så lång tid att komma igång med enhetstesterna för php då jag tycker att det finns många likheter med hur man skriver testerna i python. Hade några problem när jag installerade phpunit men största problemet var att jag skrev ”self” istället för ”$this” hela tiden, men kommer nog vänja mig efter ett tag.
#### Hur ser du på begreppen enhetstestning och “att skriva testbar kod”?
Jag tycker att det är väldigt bra att enhetstesta sin kod så att man vet att den fungerar som den ska. Tycker att det är extra viktigt om någon annan ska använda sig av koden jag skrivit då det hade känts jobbigt om det inte fungerar som utlovat.
Därför tycker jag det är väldigt bra om man tänker till innan man skriver koden så att det går att skriva bra tester som verkligen testar igenom hela koden.
#### Förklara kort begreppen white/grey/black box testing samt positiva och negativa tester, med dina egna ord.
Om jag har förstått det rätt så är white-box testing när man testar källkoden av ett program. Man vet om hur källkoden ser ut och bygger tester som skickar in olika värden för att testa alla delar av koden och kontrollera att man får förväntat resultat.  

Black-box testing är när man inte har tillgång till källkoden utan bygger tester utifrån vad programmet är tänkt att göra utan att veta hur det gör det. Till exempel om man har ett program som multiplicerar ett tal med två så kan man testa att skicka in 5 och förvänta sig att få ut 10.  

Grey-box testing är mitt emellan white och black-box testing. Man känner till källkoden men fokuserar mest på att testa att programmet fungerar som det ska på användarnivån. Eftersom man känner till källkoden så kan man skapa bättre tester för att se att programmet verkligen fungerar som det ska.  

Positiva tester innebär att man skriver testerna för att få ut för att få ut förväntat resultat. Till exempel om ett program förväntas ta en siffra som input och få ut den siffran multiplicerad med 2 så skickar man in en siffra.  

Negativa tester innebär att man kollar vad som händer om man som i tidigare exempel skickar in en bokstav istället för en siffra när programmet förväntar sig att få en siffra. Med andra ord så handlar det om att försöka ta sönder programmet och på så sätt kontrollera att användaren inte kan krascha programmet genom att skriva in ett felaktigt värde.
#### Berätta om hur du löste uppgiften med Tärningsspelet 100, hur du tänkte, planerade och utförde uppgiften samt hur du organiserade din kod?
Detta var den svåraste uppgiften hittills och jag satt länge och funderade hur jag skulle gå tillväga för att få det att fungera. Jag återanvände koden från kmom02 och la sedan till klasserna DiceRound och DiceGame. DiceGame är tänkt att vara själva ”handlern” för spelet och DiceRound för att spela en tärningsrunda och få poängen samt om det var en etta med i kastet.
Tänkte att jag skulle skapa klass-diagrammet först, men då jag inte hade en aning om alla metoder jag kunde tänkas behöva så blev det att jag provade mig fram och skapade det sist.  

Så här i efterhand så var det nog dumt att börja med att försöka få funktionaliteten att man kunde välja antal spelare och tärningar innan man startar spelet. Spenderade mycket tid med detta och visste sen inte riktigt hur jag skulle lösa allt annat så blev därför mer kod i routerna och diceGame klassen blev ganska stor.  

Valde till slut att ta bort att man kan välja fler spelare men har kvar att man kan välja antal tärningar och byta spelarnamn. Skapade lite intelligens för datorn genom att göra en egen ”roll” metod för datorn som går i en while-loop som kollar om tärningskastet är större än 9 eller om totala summan för rundan är högre än 15 så stannar datorn. Har dock inte hunnit jobba så mycket på stylingen utan återanvände guessGame stylingen och ändrat den en aning.
#### Hur väl lyckades du testa tärningsspelet 100?
Jag lyckades ganska väl med testningen och fick nästan 100% på allt utom "classes and traits" där jag fick 75%. Detta eftersom jag inte testade alla fall i computerRoll metoden i DiceGame klassen. Var lite svårt att testa koden då jag insåg att jag inte skrivit så testbar kod som jag tänkt mig och har därför inte testat alla metoder fullt ut utan fokuserat mest på att få codecoverage på grund av tidsbrist.
#### Vilken är din TIL för detta kmom?
Til för detta kursmoment måste vara att använda sig av komposition och arv mellan klasser i php. Var riktigt tufft att förstå hur jag skulle få alla klasser att fungera ihop för att få till Dice spelet. Blev inte så bra som jag ville att det skulle vara men förhoppningsvis så klarnar det mer allt eftersom i denna kurs.
