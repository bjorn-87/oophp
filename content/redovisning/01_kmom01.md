---
---
Redovisning kmom01
=========================

Detta innehåll är skrivet i markdown och du hittar innehållet i filen `content/redovisning/01_kmom01.md`.

#### Har du tidigare kunskaper (eller förutfattade meningar) i objektorienterad programmering i PHP eller något annat språk?
Jag har tidigare programmerat objektorienterat i python och jag skulle säga att jag gillar att programmera objektorienterat.  
Tycker att det blir bättre struktur och tydligare vad koden gör när man använder sig av objektorientering. Tycker också att det är lättare att hålla koden DRY vid objektorientering.
Detta genom att man kan skapa en klass med alla metoder och attribut som man behöver och sedan oavsett var i koden man använder sig av ett objekt av den klassen så kommer man åt metoderna och attributen kopplade till detta objekt.
Detta gör också att man samlar all kod som hör till objektet på ett och samma ställe, vilket jag tycker är riktigt bra.
#### Hur gick det att komma in i PHP och programmering med objekt och klasser?
Det gick bra att komma in i objektorientering med php då det kändes väldigt bekant eftersom vi just har läst kursen objektorienterad python.
Kände mig däremot lite ringrostig på php då det var ett tag sen jag programmerade i det språket, fick kolla lite hur jag hade gjort saker i htmlmphp kursen och läsa php manualen men gick annars snabbt att komma igång.
#### Hur det gick det att utföra uppgiften “Gissa numret”?
Jag tyckte att det var lite klurigt att veta var man skulle börja, men som tur fanns det flera bra youtubevideos för att komma igång.
Var först lite osäker då det stod att man endast får läsa av POST i `index.php` då jag ville läsa dessa i min `post_process.php` sida. Men tolkade det som att det var okej och att kravet var att man inte får hämta dessa direkt i klassen.
Jag valde att sätta mest kod i `post_process.php`, formuläret redirectar till denna sida och där läses `$_POST` av och sen har jag en if/elseif-sats som kollar om spelaren har tryckt på kmappen `start over` eller `submit`.
Har spelaren tryckt `start over` så används `header()` för att redirecta till `session_destroy.php` där sessionen förstörs och sen redirectar tillbaka till `index.php` där spelet startar om.  
Har spelaren gjort en gissning så skickas siffran in i objektets `makeGuess` metod som kollar om numret är korrekt eller inte. Är det rätt så redirectas man till sidan `endgame_win.php` där det står tydligt att man vunnit och det enda man kan göra är att starta om spelet. Är gissningarna slut skickas man till sidan `endgame_loose.php` där det står att man förlorat. Annars skickas man till `index.php` för att göra fler gissningar.

Valde att göra lite extra styling på sidan, bl.a. sätta en header, centrera innehållet och byta typsnitt till sans-serif. Höll stylingen ganska enkel då jag vet att vi ska lyfta in spelet i ramverket.
#### Vilken taktik valde du för att lagra spelet i sessionen?
Jag valde att skapa filen `session.php` där en session startas och ett nytt objekt skapas och lagras direkt i sessionen, sen sparas gissningen och resultatet av gissningen i sessionen och har variabler i `session.php` som hämtar ut värdena från sessionen så att de går att nå på alla sidor där `session.php` är inkluderad. Detta gör att jag nästan inte alls har någon kod i de andra sidorna utan nästan all kod utöver klassens är samlad i `session.php` och `post_process.php`.
#### Gick det bra att komma igång med Git och GitHub, du gjorde ungefär samma i design-kursen?
Det gick hyfsat bra då jag gjort det en gång tidigare men hade lite problem med att lägga upp ett nytt kursrepo och få det pushat dit.
Fick gå tillbaka till design-kursens suveräna videoklipp för att lösa problemen och fick då allt att fungera.

#### Har du några inledande reflektioner kring me-sidan och dess struktur, känner du igen dig från design-kursen?
Me-sidans struktur för oophp var väldigt lik den i design-kursen. Detta gjorde att det gick rätt så smidigt att ta ett tema från design-kursen och implementera det.
Har sedan stylat det och gjort me-sidan lite mer personlig.
Har haft lite problem med ramverket Anax efter att jag uppdaterat till php 7.4 men som tur fick jag bra hjälp i gitter-chatten och kunde lösa dem.
Annars tycker jag det är riktigt smidigt att arbeta i ramverket och tack vare att man jobbat med det i design-kursen så gick det snabbt att komma igång.

#### Vilken är din TIL för detta kmom?
Til för detta kmom är nog hur enkelt det var att använda sig av autoloadern i PHP vid skapande av objekt, riktigt bra lösning istället för att behöva inkludera alla olika klass-filer.
