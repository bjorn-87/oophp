---
---
Redovisning kmom02
=========================

Detta innehåll är skrivet i markdown och du hittar innehållet i filen `content/redovisning/02_kmom02.md`.


####Berätta om din syn på modellering likt UML jämfört med verktyg som phpDocumentor. Fördelar, nackdelar, användningsområde? Vad tycker du om konceptet make doc?  
Uml känns bättre att använda om man har mindre projekt då allting ritas för hand och phpDocumentor vid större projekt då man dokumenterar allt eftersom man skriver koden och sen får en helhetsbild av alla klasser. Jag gillar personligen diagrammen i UML bättre då det är lättare att till exempel förstå klassen när alla attribut och metoder är med i det medan diagrammet i phpDocumentor är mer en översikt av klassen.

En stor fördel däremot med phpDocumentor är att man tänker mer på att skriva koden dokumenterbar och det gör att man skriver bättre kod. Tycker att det var riktigt smidigt att kunna generera dokumentationen med det enkla kommandot make doc. Fick dock en massa felmeddelanden när jag körde det men verkar som att det som var tänkt att se i dokumentationen inte påverkades av dessa.
####Hur gick det att överföra spelet “Gissa mitt nummer” in i din me-sida, hade du en bra grundstruktur du kunde behålla eller fick du skriva om mycket av koden?  
Jag tycker att jag hade en ganska bra grundstruktur då jag redan delat upp spelet i olika sidor och vyer och behövde inte skriva om speciellt mycket av koden. Tog däremot helt bort min session-destroy och gjorde som i videon för kmom02 att jag istället för att spara objektet i sessionen skapar ett nytt objekt för varje fråga och skickar in parametrarna tries och number istället. I kmom01 förstod jag inte hur jag skulle göra för att få spelet att fungera utan att spara objektet i sessionen, men så fort jag såg Mikaels video så föll allt på plats. Mycket smidigare att göra på det sättet.  
Det jobbigaste med denna uppgift var att dela upp all kod i olika router utan att de blev för stora men tycker att jag lyckats rätt så bra, men blev en hel del redirects då jag inte riktigt visste hur jag skulle göra på annat sätt.  
Tyckte att det gick snabbt att komma igång och förstå hur routerna var uppbyggda då jag såg likheter från ramverket node.js som vi tidigare använt i kursen databas.
####Hur känns det att skriva kod utanför och inuti ramverket, ser du fördelar och nackdelar med de olika sätten?  
Största fördelen med att skriva kod inuti ett ramverk är att man inte behöver bygga upp en hel sida från grunden utan kan bara fokusera på att få sin kod att fungera och sen implementera den i ramverket. En nackdel är då att det tar tid att förstå sig på ramverket och veta var och hur man ska implementera sin kod för att det ska fungera.  
Fördelen med att skriva kod utanför ramverket är att man har mer frihet då man inte begränsas utav ramverket men nackdelen blir då att man måste bygga upp hela sidan från grunden.  
Personligen så tycker jag det är mycket smidigare att jobba i ett ramverk, speciellt i kurser som denna då man lägger till fler sidor och mer funktionalitet allt eftersom.
####Vilken är din TIL för detta kmom?  
Til för detta kmom måste vara att jag har fått mer förståelse i hur man arbetar med klasser och router i ramverket Anax och hur man med hjälp av dessa kan lägga till sidor med mer funktionalitet än bara text i ramverket.  
