---
---
Redovisning kmom05
=========================

Detta innehåll är skrivet i markdown och du hittar innehållet i filen `content/redovisning/05_kmom05.md`.


#### Några reflektioner kring koden i övningen för PHP PDO och MySQL?
Jag tyckte att det var riktigt bra struktur på koden vilket gjorde att det var lätt att hitta det man sökte. Den var väldigt lik den struktur som finns i ramverket vilket förenklade överföringen av koden till ramverket. En annan sak som också förenklade överföringen var att många av funktionerna som till exempel för att hämta POST och GET hette likadant i koden som i ramverkets controller.  

Tyckte även att det var riktigt smart sätt att bygga en sida utan ett ramverk, speciellt att alla vyer som ska visas sparas i en array som sedan loopas igenom och sidorna läggs till med hjälp av require i loopen.
#### Hur gick det att överföra koden in i ramverket, stötte du på några utmaningar eller svårigheter?
Gjorde likadant som för dicegame när jag skapade controllern och det var endast koden för att göra reset på databasen och koden för paginering/sortering som tog tid annars gick det väldigt smidigt att överföra till en controller i ramverket.  

För reset routen hade jag problem med hur jag skulle skriva pathen för att läsa av min setup-fil då jag inte ville hårdkoda en sql-sats och hur jag skulle komma åt config uppgifterna.
Hittade inte detta i dokumentationen så jag gick till forumet och där hittade jag lösningarna för båda problemen dvs. att använda ANAX_INSTALL_PATH och $this->app->configuration->load(”database”).  

För pagineringen/sortering så fick jag felmeddelande om att cyclomatic complexity var 11 och gränsen gick vid 10. Anade att detta berodde på de tre if-satserna i metoden så jag försökte få koden uppdelad i fler metoder men lyckades inte. Kollade även om jag kunde ta bort/ändra någon av if-satserna men alla behövdes för att förhindra att sidan kraschade om man skickar in fel värden i querysträngen. Så frågade i chatten och fick då tipset om att man kunde använda SupressWarning för cyclomatic complexity i kommentaren för metoden så jag använde mig av det. Hade komplexiteten varit högre så hade jag antingen tagit bort sorteringen eller skippat pagineringsdelen.
#### Hur gick det att använda databasmodulen anax/database, några funderingar kring denna typen av moduler?
Jag tyckte att det gick väldigt enkelt att använda mig av databasmodulen, allt fungerade direkt efter att jag gjort som Mikael visade i videon på dbwebb. Övriga funderingar fick jag oftast svar på i dokumentationen över anax-modulen då denna var lättläst och täckte det mesta.  

Jag tycker att det är jättebra med denna typen av moduler. Underlättar arbetet i ramverket då det är lättare att komma igång utan att behöva skapa egna klasser och metoder för att lösa samma sak.
#### Berätta om din slutprodukt för filmdatabasen, gjorde du endast basfunktionaliteten eller lade du till extra features och hur tänkte du till kring användarvänligheten och din kodstruktur?
Jag gick in med inställningen att allt som fungerade i exempelkoden skulle fungera på min sida. Valde att skapa en controller i ramverket och skapade reset metoden redan från början. Detta då det annars hade varit lätt för någon att gå in och förstöra mitt innehåll och ville inte ta denna risk.  
Har sedan lagt in en vy för paginering och sortering i samma och även använt CIMAGE för att skala bilderna i mina vyer.  

För användarvänligheten så ville jag att det skulle vara lätt att ta sig mellan sidorna och att det ska gå att backa eller gå tillbaka till att visa alla från de flesta sidorna. Använde mig därför till stor del av samma layout som fanns i exempelkoden.  

Kodmässigt så gjorde jag om alla routes förutom sökrouterna och paginate till att de har en GET och en POST-metod. Detta för att få en bättre struktur samt att det känns säkrare att skicka information in i databasen via ett POST formulär.
#### Vilken är din TIL för detta kmom?
Til för detta kmom är att jag har blivit introducerad i hur man använder sig av databaser i ramverket anax och även på en remote server som studentservern. Riktigt intressant och lärorikt.
