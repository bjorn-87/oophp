---
---
Redovisning kmom06
=========================

Detta innehåll är skrivet i markdown och du hittar innehållet i filen `content/redovisning/06_kmom06.md`.


#### Hur gick det att jobba med klassen för filtrering och formatting av texten?
Det gick bra då artikeln på dbwebb och exempelkoden var välskrivna och nästan all kod redan fanns där, handlade mest om att få in koden i en egen klass. Svåraste var att lösa parse metoden då jag inte visste hur jag skulle göra för att filtrera data om det fanns flera filter. Men efter att jag tjuvkikat lite i anax textfilter så lyckades jag. Skapade även ett exception för filter-klassen som kastas om filtret inte finns med i tillåtna filter arrayen.
Valde även att göra extrauppgifterna att lägga in esc för att filtrera htmlentities och strip för strip_tags.
Tyckte att jag fick en bra struktur på koden och har även kunnat använda mig av denna klass i CMS uppgiften.
#### Berätta om din klasstruktur och kodstruktur för din lösning av webbsidor med innehåll i databasen.
Jag tänkte att jag ville ha klasser där koden för att hantera kontakten med databasen skulle vara. Valde därför att skapa en generell content-klass och egna klasser för page och post. Skapade sedan egna controllers till respektive klass.  
Skapade först klassen content där all SQL kod för att hämta all data för översikten och för att utföra CRUD finns i olika metoder. I content controllern finns den mesta delen av koden för sidan och tyckte att jag lyckade göra de flesta routerna ganska små. Var endast edit och reset routerna som växte sig ganska stora då det kontrolleras och händer mycket i dessa. Ville inte lägga in denna kod i content-klassen och visste inte var jag annars skulle lägga den så på grund av tidsbrist fick den vara i content-controllern.
Skapade sedan post och page-klasserna och deras respektive controllers.
Dessa har endast metoder för att hämta ut data från databasen och visa upp det på page och postsidorna. Här filtreras också datat genom min egen textfilterklass innan det returneras.
#### Hur känner du rent allmänt för den koden du skrivit i din me/redovisa, vad är bra och mindre bra?

Rent allmänt så är jag rätt så nöjd över koden i min me/redovisa. Tycker att jag har skrivit ganska bra kod trots att jag kämpat mot klockan i nästan varje kursmoment.
Koden jag är minst nöjd med är nog koden för tärningsspelet, den klassen blev ganska rörig och väldigt svårtestad. Koden jag är mest nöjd över är nog koden från detta kursmoment då jag tycker att jag börjar få mer koll på hur man använder sig av klasser och controllers i anax och har därför fått en bättre struktur.
#### Ser du potential till refactoring av din kod och/eller behov av stöd från ramverket?
Tanken i detta kmom var att jag skulle få en struktur som jag kunde använda mig av i projektet utan att refaktorera koden. Detta blev inte riktigt som jag tänkt då routerna i kontrollerklasserna blev större och inte så generella som jag planerat.
Så jag kommer nog behöva flytta ut mer kod i klasser och traits för att få en renare och bättre kod. Måste även läsa på mer om traits då jag inte riktigt har koll på hur man använder sig av dessa.  

Känner inte för tillfället att jag behöver mer stöd från ramverket men det kanske ändras i projektet.
#### Allmänt
Har spenderat mycket tid på att att användaren inte ska kunna göra något som krachar sidan och även skydda från skadlig kod. Detta genom att försöka testa alla tänkbara scenarion och skriva om koden utifrån utfallet.
Några exempel är att om path är tom så sätts den in som null i databasen och skriver man in en path som redan finns så sätts den till null.
Om slug är tom så slugifieras titeln och om man skriver in en slug som redan finns så läggs postens id till i slutet av slugen, till exempel ”hem2”.  
Har också lagt in felhantering om användaren skulle skriva in ett felaktigt filter genom att sätta try/catch i metoderna som kallar på filtermetoden.  
Har även testat skriva in skript i databasen för att se vad som händer när de skrivs ut och har sedan filtrerat datat utifrån det.  

Gjorde endast en extrauppgift i detta kmom, gjorde så att raderat innehåll går att återställa genom att endast editera det. Tänkte först göra en egen metod för detta men la in i sql-satsen för update att delete sätts till null varje gång man uppdaterar en post.  

Största utmaningen jag stötte på var att jag inte lyckades montera routerna och förstod inte varför. Insåg efter mycket felsökning att det var för att jag namngivit filerna för routerna fel. Då filerna för page och post routerna hade högre nummer(310_page och 320_blog) än content routen som hade 300_content så hittades inte dessa då de är monterade på content/pages och content/blog. Ändrade så att content har högst nummer och då fungerade det.  
En annan utmaning var hur jag skulle länka vidare från översikten av pages till en enskild artikel utan att använda samma route. Hittade svaret efter att jag läst i anax dokumentationen för controllers att controllerns metoder kan ta argument från route pathen och spara det i en variabel.

#### Vilken är din TIL för detta kmom?
Til för detta kmom måste nog vara textfiltreringen. Var väldigt lärorikt att se hur man kan skapa sin egen filterklass och antingen filtrera bort skadlig kod och/eller konvertera koden från till exempel markdown till html.
